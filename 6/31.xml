<lesson year="6" title="Pravděpodobnost II" number="31" updatedAt="2021-08-10 12:39:42">
<example number="1">
<distribution vul="BOTH">
<hand position="north">
<spades>
KQ986
</spades>
<hearts>
A74
</hearts>
<diamonds>
873
</diamonds>
<clubs>
63
</clubs>
</hand>
<hand position="south">
<spades>
J7
</spades>
<hearts>
K96
</hearts>
<diamonds>
AJT5
</diamonds>
<clubs>
AKQ2
</clubs>
</hand>
</distribution>
<auction onesided="true" dealer="S">
<bid value="1d" />
<bid value="1S" />
<bid value="2NT" />
<bid value="3d" />
<bid value="3NT" />
<bid value="pass" />
</auction>
<leadcard value="Jc" /><p>
Západ vynesl trefového kluka k Vaší dámě. Jak si naplánujete sehrávku?
</p>
<p>
Jde zde o to, jak zkombinovat optimálně možnosti v pikách a v kárech. Nabízí se zahrání pikovým klukem ve druhém zdvihu. Pokud to vyrazí eso, snadno uděláte devět zdvihů. Proto asi obránci pikového kluka propustí a vy budete pokračovat malým pikem k dámě. Když bude i teď dáma držet, můžete si zajistit dobrou šanci rozehráním kár. Když ovšem Východ vezme druhý pik, vezmete vrácené srdce na stole, zkusíte, zda se nerozpadnou piky, a když se to nestane, zahrajete káro a uspějete, pokud bude mít Východ obě figury kárové nebo jednu s krátkostí v této barvě. Využití těchto postupných šancí Vám dává sympatických 80% šancí na úspěch.
</p>
<p>
Ovšem ještě lepší pravděpodobnost dostanete, když ve druhém zdvihu zahrajete pikovou sedmičku k osmičce na stole. Vezme-li Východ tento zdvih, bude snadné vypracovat si třetí pikový zdvih, který ke splnění potřebujete. Abyste tedy vůbec měl nějaké problémy, obrana musí tento pik propustit a Vy můžete využít další vstup na stůl k impasu károvému. Vezmete vrácené srdce v ruce králem, zahrajete pikového kluka ke králi a esu, vezmete další srdce ne stole a zkusíte piky. Nerozpadnou-li se, budete moci zahrát druhý kárový impas a splníte, pokud nebudou obě kárové figury u Západu. Celková šance na úspěch při tomto způsobu sehrávky je až 90%.
</p>
</example>
<example number="2">
<distribution vul="BOTH">
<hand position="north">
<spades>
62
</spades>
<hearts>
4
</hearts>
<diamonds>
AQT63
</diamonds>
<clubs>
AK843
</clubs>
</hand>
<hand position="south">
<spades>
A73
</spades>
<hearts>
AKQJ92
</hearts>
<diamonds>
K8
</diamonds>
<clubs>
72
</clubs>
</hand>
</distribution>
<auction onesided="true" dealer="N">
<bid value="1d" />
<bid value="2H" />
<bid value="3c" />
<bid value="3H" />
<bid value="4c" />
<bid value="4NT" />
<bid value="5H" />
<bid value="5NT" />
<bid value="6d" />
<bid value="7H" />
<bid value="pass" />
</auction>
<leadcard value="KS" /><p>
Západ vynesl pikového krále, Východ přidal kluka a Vy jste vzal esem. Odehrál jste si A,K v trumfech a ze stolu jste si zahodil pik. Oba soupeři trumfy přiznali, ale na třetí kolo si Západ zahodil pik. Jak si naplánujete sehrávku?
</p>
<p>
Můžete si zkombinovat možnosti v trefech a v kárech, když si na třetí a na čtvrtý trumf zahodíte po jedné kartě od každé této barvy. Pak prosnapnete třetí tref, čímž využijete možnosti rozpadnutí trefů a zachováte si přitom hrát na šanci, že se kára dělí 3-3 nebo na vypadnutí druhého kárového kluka. Pokud si odehrajete poslední trumf před vyzkoušením kár, může být také Západ v káro-trefovém skvízu, čímž si zvýšíte celkovou šanci na úspěch na asi 75%.
</p>
<p>
Není ovšem vždy nejlepší zkombinovat možnosti ve dvou barvách. V tomto případě mluví pravděpodobnost pro kára a trefy se mají nechat stát. Měl byste si zahodit na trumfy dva trefy, pak hrát kára a v případě nutnosti si čtvrté snapnout. Tento způsob sehrávky bude úspěšný, pokud kára nebudou rozložena hůře než 4-2 nebo když bude kluk singl. Stále ještě máte možnost skvízu v levných barvách a šance na úspěch je asi 87%.
</p>
</example>
<example number="3">
<distribution vul="NONE">
<hand position="north">
<spades>
762
</spades>
<hearts>
K6
</hearts>
<diamonds>
84
</diamonds>
<clubs>
AK9843
</clubs>
</hand>
<hand position="south">
<spades>
AJ54
</spades>
<hearts>
A95
</hearts>
<diamonds>
AQJ63
</diamonds>
<clubs>
Q
</clubs>
</hand>
</distribution>
<auction onesided="true" dealer="S">
<bid value="1d" />
<bid value="2c" />
<bid value="3NT" />
<bid value="pass" />
</auction>
<leadcard value="4H" /><p>
Západ vynesl srdcovou čtyřku. Jak si naplánujete sehrávku?
</p>
<p>
První věc je, že musíte vzít srdci esem v ruce, abyste si uchovali srdce jako vstup na stůl. Pak máte k dispozici několik způsobů jak zkombinovat možnosti v levných barvách. Jednou z nich je odehrát si trefovou dámu ve druhém zdvihu a pokračovat károvou dámou z ruky. Při této sehrávce uspějete tehdy, když jedna levná barva bude rozložena 3-3 nebo když vypadnou holé J,10 v trefech, což Vám zajišťuje šanci 61%.
</p>
<p>
Můžete se rovněž rozhodnout převzít trefovou dámu na stole králem a obehrát si eso. Když oba obránci přiznají a vypadne desítka nebo kluk, můžete si zajistit devět zdvihů zahráním trefové devítky. Neobjeví-li se žádný trefový honér, můžete zahrát kárový impas a splníte když budou kára 3-3 nebo když bude mít Východ dubl kárového krále. Tím si trochu vylepšíte naději na úspěch na celkových 68%.
</p>
<p>
Třetí možností je převzít si trefovou dámu a pokračovat v této barvě, pokud obránci dvakrát přiznají i tehdy, neobjeví-li se žádný trefový honér. Je zajímavé, že přidají-li obránci v prvních dvou zdvizích po dvou malých trefech, je více než 50% šance na to, že se barva rozpadne. Proto Vám pokračování v trefech dá více než rozehrání kár – celková šance je 72%.
</p>
</example>
<example number="4">
<distribution vul="NS">
<hand position="north">
<spades>
T3
</spades>
<hearts>
AKT
</hearts>
<diamonds>
A52
</diamonds>
<clubs>
J7642
</clubs>
</hand>
<hand position="south">
<spades>
AQJ94
</spades>
<hearts>
843
</hearts>
<diamonds>
Q3
</diamonds>
<clubs>
K53
</clubs>
</hand>
</distribution>
<auction dealer="S">
<bid value="1S" />
<bid value="X" />
<bid value="XX" />
<bid value="pass" />
<bid value="pass" />
<bid value="2d" />
<bid value="pass" />
<bid value="pass" />
<bid value="2S" />
<bid value="pass" />
<bid value="3d" />
<bid value="pass" />
<bid value="3NT" />
<bid value="pass" />
<bid value="pass" />
<bid value="pass" />
</auction>
<leadcard value="Jd" /><p>
Západ vynesl kárového kluka a Vy jste dal ze stolu malou. Východ vzal králem a vrátil károvou osmu k Vaší dámě. Jak si naplánujete sehrávku?
</p>
<p>
Nepochybně litujete, že byl partner v dražbě tak agresivní, protože vyhlídky na splnění 3BT nejsou ani zdaleka růžové. Pět pikových zdvihů uděláte pouze tehdy, bude-li Západ mít tři malé piky a tuto možnost musíte podle dražby zavrhnout. Není vůbec snadné udělat i čtyři pikové zdvihy vzhledem k nedostatku vstupů do ruky. Musíte tedy hrát na to, že Západ má pikového krále buď singl nebo druhého.
</p>
<p>
Čtyři pikové zdvihy Vám zajistí celkem osm zdvihů. Devátý musíte hledat v srdcích, protože nemáte čas na vypracování trefů. Proto byste měl ve třetím zdvihu vynést srdci, a když Západ přidá malou, zaimpasovat desítkou. Pokud toto vyjde, můžete zahrát pikovou desítku na impas. I kdyby Západ k tomuto zdvihu zahrál malý pik, měl byste se držet svého plánu a zahrát ve druhém kole eso s nadějí, že spadne dubl král po Vaší levici.
</p>
<p>
Moc pravděpodobná šance to není, je však jediná.
</p>
</example>
<literature>
<li>
H.W. Kelsey	Bridžová logika
</li>
</literature>
</lesson>