<lesson year="6" title="Zachování všech možností II" number="18" video-id="wSNoAxv_l9w">
<example number="1">
<distribution vul="BOTH">
<hand position="north">
<spades>
A763
</spades>
<hearts>
T852
</hearts>
<diamonds>
K82
</diamonds>
<clubs>
K2
</clubs>
</hand>
<hand position="south">
<spades>
54
</spades>
<hearts>
AQ764
</hearts>
<diamonds>
AJ6
</diamonds>
<clubs>
Q84
</clubs>
</hand>
</distribution>
<auction onesided="true" dealer="S">
<bid level="1" suit="H" />
<bid level="3" suit="H" />
<bid level="4" suit="H" />
<bid value="pass" />
</auction>
<leadcard value="QS" />
<p>
Západ vynesl pikovou dámu proti Vašemu závazku čtyři srdce. Jak si naplánujete sehrávku?
</p>
<p>
Musíte odevzdat zdvih v obou černých barvách, možná i v kárech a jeden či dva trumfy. Často bývá správné propustit zdvih ve vedlejší barvě, aby se přerušila komunikace mezi listy obránců, ale v tomto případě je to jiné. Propuštění by mohlo být nebezpečné, protože Východ by mohl převzít dámu králem a vrátit trumf, čímž by Vás přinutil hádat dříve, než budete vědět, zda si můžete dovolit odevzdat srdcový zdvih či nikoliv.
</p>
<p>
Abyste věděl, jak máte rozehrát trumfy, musíte nejprve zjistit situaci v kárech. Správné je vzít v prvním zdvihu esem a zahrát malé káro ke klukovi. Když bude impas sedět, budete si moci dovolit pustit jeden trumfový zdvih, a proto si ve třetím zdvihu odehrajete srdcové eso. To je bezpečná sehrávka proti ztrátě dvou trumfových zdvihů, kdyby byl singl král u Západu. Když pod eso nespadne žádná figura, zahrajete tref ke králi a nakonec ponesete další trumf ze stolu.
</p>
<p>
Když nebude kárový impas sedět, nesmíte samozřejmě odevzdat ani jeden srdcový zdvih. Až se pustíte na stůl, zahrajete odtud trumf a zaimpasujete dámou.
</p>
</example>
<example number="2">
<distribution vul="BOTH">
<hand position="north">
<spades>
K4
</spades>
<hearts>
A2
</hearts>
<diamonds>
A86
</diamonds>
<clubs>
AK9765
</clubs>
</hand>
<hand position="south">
<spades>
AQJ76
</spades>
<hearts>
Q9864
</hearts>
<diamonds>
K2
</diamonds>
<clubs>
4
</clubs>
</hand>
</distribution>
<auction onesided="true" dealer="S">
<bid level="1" suit="S" />
<bid level="3" suit="c" />
<bid level="3" suit="H" />
<bid level="4" suit="c" />
<bid level="4" suit="H" />
<bid level="6" suit="S" />
<bid value="pass" />
</auction>
<leadcard value="9d" />
<p>
Západ vynesl károvou devítku a Vy jste vzal v ruce králem. Oba soupeři přiznali dvakrát piky, když jste zahrál trumf ke králi a zpátky trumf k esu, ale na pikovou dámu si Západ shodil károvou pětku, Vy jste si v tomto zdvihu zahodil ze stolu osmičku károvou. Jak byste měl pokračovat?
</p>
<p>
Trumfová rozloha 4-2 trochu sehrávku komplikuje, ale pokud trefy nebudou rozloženy hůře než 4-2, měl byste si vypracovat dostatek zdvihů odehráním jednoho trefového zdvihu a prosnapnutím trefů. Bylo by ovšem nesprávné spoléhat se pouze na trefy. I kdyby byly rozloženy 5-1, měl byste ještě šanci splnit, kdybyste hrál srdce.
</p>
<p>
V tomto okamžiku si nemůžete dovolit stáhnout poslední trumf, protože nevíte, zda si máte ze stolu zahodit srdci nebo tref. Místo toho musíte okamžitě zkusit trefy a zahrát malou k esu a odehrát si krále. Když oba soupeři přiznají v obou kolech, pustíte jim další tref a uchováte si kontrolu. Když Východ druhý tref snapne, Vy přesnapnete. Pak uděláte dvanáct zdvihů, když bude mít Východ třetího krále odehráním srdcového esa a zahráním malého srdce k dámě.
</p>
</example>
<example number="3">
<distribution vul="NONE">
<hand position="north">
<spades>
93
</spades>
<hearts>
KQ94
</hearts>
<diamonds>
72
</diamonds>
<clubs>
AK763
</clubs>
</hand>
<hand position="south">
<spades>
K82
</spades>
<hearts>
AJT853
</hearts>
<diamonds>
AJ6
</diamonds>
<clubs>
Q
</clubs>
</hand>
</distribution>
<auction onesided="true" dealer="N">
<bid level="1" suit="c" />
<bid level="1" suit="H" />
<bid level="2" suit="H" />
<bid level="3" suit="d" />
<bid level="4" suit="H" />
<bid level="6" suit="H" />
<bid value="pass" />
</auction>
<leadcard value="Kd" />
<p>
Západ vynesl kárového krále, kterého jste vzal esem. Oba soupeři přiznali srdce na eso a vy jste pak zahrál trefovou dámu. Když jste zahrál srdci ke králi, Západ si shodil károvou trojku. Co dál?
</p>
<p>
Při normální rozloze trefů 4-3 si budete moci smazat všechny piky z ruky. Pak můžete odevzdat káro a snapnout si káro na stole. Když ovšem budou trefy 5-2, jedinou šancí na úspěch bude shodit si na vysoké trefy dvě kára a hrát na sedící pikové eso. Který plán si zvolíte?
</p>
<p>
Opět není třeba rozhodovat se předčasně. Bylo by chybou začít si shazovat na vysoké trefy, protože ještě nevíte, co si máte zahodit. Své potenciální možnosti si uchováte o trochu déle, když si snapnete malý tref a vrátíte se na stůl srdcovou dámou. Pak zahrajete vysoký tref a možná se vše dovíte.
</p>
<p>
Když si Východ něco shodí ve třetím kole trefů, budete vědět, že si musíte zahodit kára a doufat, že pikové eso je u Východu. Když Východ přizná třetí tref, nebudete si moci být jist, že uděláte správnou věc, ale pravděpodobně bude úspěšnější shodit si piky a doufat, že se trefy rozpadnou.
</p>
</example>
<example number="4">

<distribution vul="BOTH">
<hand position="north">
<spades>
A854
</spades>
<hearts>
KQ42
</hearts>
<diamonds>
AJ6
</diamonds>
<clubs>
83
</clubs>
</hand>
<hand position="south">
<spades>
7
</spades>
<hearts>
AJT763
</hearts>
<diamonds>
Q754
</diamonds>
<clubs>
AQ
</clubs>
</hand>
</distribution>
<auction onesided="true" dealer="S">
<bid level="1" suit="H" />
<bid level="4" suit="c" explanation="síla na hru, podpora v srdcích" />
<bid level="4" suit="N" />
<bid level="5" suit="H" />
<bid level="6" suit="H" />
</auction>
<leadcard value="QS" />
<p>
Západ vynesl pikovou dámu k esu na stole. Jak si naplánujete sehrávku?
</p>
<p>
Problematika by Vám již měla být jasná. Když po dotrumfování zaimpasujete neúspěšně kára klukem, Východ Vás postaví před hádanku a vrátí tref, ať již bude mít kára či ne. Tak ztratíte již v počáteční fázi sehrávky jednu ze svých potenciálních možností.
</p>
<p>
Mnohem lepší je zahrát v prvním kole kár ze stolu šestku. Východ nemůže dát krále, aniž by Vám nezadal celý závazek, a když vezme králem Vaši dámu Západ, nemůže nic podehrát. V každém případě se pak nebudete muset předčasně rozhodovat v trefech, aniž byste předtím zjistil károvou rozlohu.
</p>
<p>
Pokud ovšem budou trumfy 2-1, můžete hrát ještě lépe použitím eliminační techniky. Snapněte si ve druhém zdvihu pik vysokým trumfem, vraťte se trumfem na stůl a dalším vysokým trumfem si snapněte další pik. Znovu trumf na stůl a pikový snap, a pak můžete zahrát káro k esu a vrátit károvou šestku k dámě v ruce. Při tomto způsobu sehrávky uspějete, pokud kára budou 3-3, když bude mít některý z obránců singl nebo dubl kárového krále a rovněž v tom případě, když bude sedět trefový impas.
</p>
</example>
<literature>
    <li>
    <author>H.W. Kelsey</author>
    <title>Bridžová logika</title>
    </li>
    </literature>
</lesson>