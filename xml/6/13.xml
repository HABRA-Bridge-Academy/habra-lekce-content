<lesson year="6" title="Indikace z dražby" number="13" video-id="">
<example number="1">
<distribution vul="BOTH">
<hand position="north">
<spades>
A5
</spades>
<hearts>
K63
</hearts>
<diamonds>
AT762
</diamonds>
<clubs>
K84
</clubs>
</hand>
<hand position="south">
<spades>
KQJT863
</spades>
<hearts>
Q7
</hearts>
<diamonds>
QJ5
</diamonds>
<clubs>
A
</clubs>
</hand>
</distribution>
<auction dealer="S">
<bid level="1" suit="S" />
<bid value="pass" />
<bid level="2" suit="d" />
<bid value="pass" />
<bid level="4" suit="S" />
<bid value="pass" />
<bid level="6" suit="S" />
<bid value="pass" />
<bid value="pass" />
<bid value="pass" />
</auction>
<leadcard value="Qc" /><p>
Vzal jste vynesenou trefovou dámu v ruce esem. Jak si plánujete sehrávku?
</p>
<p>
Jste v dobrém závazku a slem splníte vždy, pokud sedí kárový impas. Jsou zde ovšem ještě další možnosti vzhledem k zajímavé situaci v srdcích. Kdybyste mohli vyexpasovat srdcové eso zahráním k figuře, byl by závazek v suchu, protože byste si druhé srdce mohl zahodit na trefového krále. Obraně by nepomohlo, kdyby vskočila srdcovým esem, protože tím byste získal druhou vysokou kartu na shoz ztrátového kára.
</p>
<p>
Můžete hrát na eso u jednoho i druhého obránce. Pokud se rozhodnete, že ho má Západ, musíte ve druhém zdvihu vynést srdcovou sedmičku, dříve než použijete pikový vstup na stůl. Když vskočí Západ srdcovým esem a podehraje kára, vezmete esem, odblokujete se srdcovou dámou, odehrajete A,K v pikách a shodíte si ztrátová kára na trefového a srdcového krále. Pokud se rozhodnete hrát na srdcové eso u Východu, můžete si před zahráním malého srdce obehrát A,K v pikách. Pokud má srdcové eso Východ, nemůže kára zahrát a Vy si budete moci v klidu dotrumfovat, pokud ještě budou obránci nějaký trumf mít, před shozením kár.
</p>
<p>
Máte nějakou indikaci, která by Vám mohla pomoci najít srdcové eso? Celkem nic nemůžete usuzovat z toho, že žádný ze soupeřů nezasáhl ve druhé hře do dražby, ale co poslední pas Východu? Nemohl by dát výnosové kontra, kdyby měl kárového krále a srdcové eso? Zdá se, že je pravděpodobné, že by toto kontra dal, a proto byste měl hrát na srdcové eso u Západu a vynést ve druhém zdvihu srdcovou sedmičku. Kdyby přece jen Východ vzal esem, je dost pravděpodobné, že bude sedět kárový impas.
</p>
</example>
<example number="2">
<distribution vul="BOTH">
<hand position="north">
<spades>
KQ74
</spades>
<hearts>
AQ9653
</hearts>
<diamonds>
K
</diamonds>
<clubs>
K7
</clubs>
</hand>
<hand position="south">
<spades>
AJ9865
</spades>
<hearts>
8
</hearts>
<diamonds>
AT843
</diamonds>
<clubs>
T
</clubs>
</hand>
</distribution>
<auction dealer="S">
<bid level="1" suit="S" />
<bid value="pass" />
<bid level="4" suit="N" />
<bid value="pass" />
<bid level="5" suit="H" />
<bid value="pass" />
<bid level="6" suit="S" />
<bid value="pass" />
<bid value="pass" />
<bid value="pass" />
</auction>
<p>
Západ vynesl károvou dámu a Východ přidal pětku na krále stolu. Oba soupeři přiznali pik, když jste zahrál malou ke klukovi, ale když jste zkusil v dalším zdvihu srdce, Západ Vás znepokojil odhozením trefové pětky. Vzal jste esem a rychle jste dotrumfoval zahráním pikového krále k esu v ruce, Západ si zahodil károvou sedmičku. Na kárové eso si ze stolu zahazujete srdce a Východ si rovněž shodil srdce. Jak byste měl pokračovat?
</p>
<p>
Díky špatné rozloze v obou červených barvách jste mohl kompletně dopočítat rozlohu. Máte však pouze 11 jistých zdvihů. Dvanáctý zdvih je ovšem možno udělat na trefového krále. Západ má šest trefů proti čtyřem Východu a zdá se tedy být pravděpodobnější, že je eso u něho. Dražba ovšem říká něco jiného. Kdyby měl Západ kárový 6-list s dámou a klukem a trefový 6-list vedený esem, určitě by našel zásah na druhém stupni. Jeho mlčení při dražbě popírá držení trefového esa, proto musíte opustit myšlenku zahrát tref ke králi.
</p>
<p>
Místo toho musíte hrát na trefové eso u Východu. To provedete snadno snapnutím kára a vynesením malého srdce ze stolu. Pokud Východ pokryje, budete si moci shodit z ruky trefovou desítku a Východ Vám bude muset dát dvanáctý zdvih, ať již vrátí tref nebo srdci.
</p>
</example>
<example number="3">
<distribution vul="BOTH">
<hand position="north">
<spades>
A64
</spades>
<hearts>
QT5
</hearts>
<diamonds>
985
</diamonds>
<clubs>
AT82
</clubs>
</hand>
<hand position="south">
<spades>
K3
</spades>
<hearts>
AJ98643
</hearts>
<diamonds>
Q62
</diamonds>
<clubs>
7
</clubs>
</hand>
</distribution>
<auction dealer="E">
<bid level="1" suit="S" />
<bid level="2" suit="H" />
<bid level="2" suit="S" />
<bid level="3" suit="H" />
<bid value="pass" />
<bid level="4" suit="H" />
<bid value="pass" />
<bid value="pass" />
<bid value="pass" />
</auction>
<leadcard value="9d" />

<p>
Západ vynesl károvou desítku ke králi svého partnera. Východ pokračoval károvým esem, na které přidal Západ trojku. Pak přišel kárový kluk přebitý Západem trumfovou dvojkou a zpátky piková desítka. Jak byste měl postupovat?
</p>
<p>
Rozloha v kárech – 5-list u Východu – Vás trochu překvapila. Protože Východ otevřel 1 pik, musí mít také 5-list pikový, což mu dává pouze tři karty v srdcích a trefech. Pokud má trumfovou šikenu, budete muset odevzdat trumfový zdvih, ale mělo by se Vám podařit udělat všechny srdcové zdvihy, když bude mít singla nebo dubla.
</p>
<p>
To, zda budete muset zahrát trumfový impas, zjistíte prozkoumáním trefové rozlohy. Jelikož Východ musí mít alespoň jeden tref, je to úplně bezpečné. Měl byste vzít pik v ruce králem, zahrát tref k esu a pokračovat dalším trefem. Pokud teď Východ tref přizná, nemůže mít víc než jeden trumf, proto byste měl snapnout a vynést srdcové eso.
</p>
<p>
Pokud Východ ve druhém kole trefů nepřizná, poznáte, že má dubl trumfového krále. Proto snapnete, přejdete na stůl na pikové eso a zahrajete srdcovou dámu na impas a závazek splníte.
</p>
</example>
<example number="4">
<distribution vul="NS">
<hand position="north">
<spades>
4
</spades>
<hearts>
A763
</hearts>
<diamonds>
9832
</diamonds>
<clubs>
K952
</clubs>
</hand>
<hand position="south">
<spades>
AJ62
</spades>
<hearts>
KQJ5
</hearts>
<diamonds>
QT74
</diamonds>
<clubs>
A
</clubs>
</hand>
</distribution>
<auction dealer="S">
<bid level="1" suit="H" />
<bid level="2" suit="S" explanation="slabé" />
<bid value="pass" />
<bid level="3" suit="N" />
<bid value="pass" />
<bid level="4" suit="H" />
<bid value="pass" />
<bid value="pass" />
<bid value="pass" />
</auction>

<p>
Západ vynesl srdcovou devítku, Východ přidal čtyřku a Vy jste vzal klukem. Pokračoval jste srdcovým králem – oba soupeři přiznali – a po odehrání trefového esa jste přešel na stůl na srdcové eso, na které si Východ shodil trefovou čtyřku. Na károvou devítku zahrál Východ pětku a Západ vzal esem a vrátil pikovou desítku k dámě svého partnera. Jak budete pokračovat?
</p>
<p>
Vše bude jednoduché, pokud budou kára 3-2, je ovšem možné, že všechna zbývající kára má Východ. V tomto případě Vás, když snapnete pik a zahrajete malé káro,Východ porazí propuštěním tohoto kola kár. Když zahrajete károvou osmičku, vezme králem a vrátí káro, čímž Vám zbudou dva ztrátové piky. Nemůžete ani shodit pik na trefového krále před zahráním kára. Východ v takovém případě vezme králem a zkrátí vás trefem.
</p>
<p>
Jediný způsob, jak se vypořádat s károvou rozlohou 4-1 je odložit pikový snap na později. Protože podle dražby jsou piky 6-2, můžete toho docílit propuštěním druhého kola piků tak, že si místo snapu ze stolu odhodíte tref. Západ nebude moci zahrát další pik, aniž by Vám vypracoval druhý zdvih v této barvě. Bude proto muset zahrát tref a tím Vám dá další vstup na stůl, který potřebujete. Na trefového krále si budete moci smazat pik a zahrát káro a Východ bude bezmocný a závazek nebude moci porazit.
</p>
</example>
<literature>
<li>
H.W. Kelsey	Bridžová logika
</li>
</literature>
</lesson>