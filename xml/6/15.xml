<lesson year="6" title="Dopočítání rozlohy" number="15" video-id="VhQx2mg5NkQ">
<example number="1">
<distribution vul="NS">
<hand position="north">
<spades>
AKJ4
</spades>
<hearts>
74
</hearts>
<diamonds>
732
</diamonds>
<clubs>
KQ63
</clubs>
</hand>
<hand position="south">
<spades>
T53
</spades>
<hearts>
AT3
</hearts>
<diamonds>
KQ5
</diamonds>
<clubs>
A954
</clubs>
</hand>
</distribution>
<auction dealer="N">
<bid level="1" suit="c"/>
<bid level="3" suit="H"/>
<bid level="3" suit="N"/>
<bid value="pass"/>
<bid value="pass"/>
<bid value="pass"/>
</auction>
<leadcard value="8H"/>
<p>
Západ vynesl srdcovou osmičku a Východ dal kluka. Propustil jste a Východ pokračoval srdcovým králem, na kterého si Západ shodil káro a vy jste sebral esem. Zkoušíte károvou rozlohu zahráním krále. Západ bere esem a vrací kárového kluka, kterého propouštíte. Vaše kárová dáma bere další zdvih a Východ přiznal ve všech třech kolech.
</p>
<p>
Hrajete dále tref k dámě a odehráváte si pikové eso. Oba soupeři přiznávají barvu a přidávají malé karty, ale když hrajete tref k esu, Východ si shazuje srdce. Jak byste měl pokračovat?
</p>
<p>
Všechny potřebné údaje máte k dispozici, ale dal jste si práci a dopočítal rozlohu? Východ měl 7 srdcí, 3 kára, 1 tref a 1 pik a Vy víte, že jeho třináctá karta je pik. Je pravděpodobné, že pikový impas bude sedět, ale pokud tomu tak je, nikdy nemůžete závazek splnit. Máte jen tři trefové zdvihy a po jednom v obou červených barvách, proto potřebujete čtyři pikové, aby Vám to dalo devět zdvihů. A nemůžete udělat čtyři pikové zdvihy impasováním dámy, protože víte, že tato barva je rozložena 4-2.
</p>
<p>
Existuje jediná možná situace v pikách, která Vám umožní čtyři zdvihy v této barvě. Musíte zahrát malý pik ke králi v naději, že spadne dubl dáma.
</p>
</example>
<example number="2">
<distribution vul="BOTH">
<hand position="north">
<spades>
762
</spades>
<hearts>
Q653
</hearts>
<diamonds>
T83
</diamonds>
<clubs>
AQ5
</clubs>
</hand>
<hand position="south">
<spades>
K84
</spades>
<hearts>
AKJ42
</hearts>
<diamonds>
AK5
</diamonds>
<clubs>
82
</clubs>
</hand>
</distribution>
<auction dealer="S">
<bid level="1" suit="H"/>
<bid level="1" suit="S"/>
<bid level="2" suit="H"/>
<bid value="pass"/>
<bid level="4" suit="H"/>
<bid value="pass"/>
<bid value="pass"/>
<bid value="pass"/>
</auction>
<leadcard value="TH"/>
<p>
Západ vynesl srdcovou desítku, Východ přidal sedmičku a Vy jste vzal v ruce klukem. Na A,K v trumfech si Východ shodil trefovou čtyřku a károvou dvojku. Zahrál jste úspěšně trefový impas, odehrál jste trefové eso a snapl malý tref. Západ přiznával trefy trojkou devítkou a králem. Odehrál jste si A,K v kárech, na které shodil Západ šestku a devítku a Východ čtyřku a sedmičku. Jak byste měl pokračovat?
</p>
<p>
Pokud jste v pokušení zahrát třetí káro s tím, že ho Západ bude muset vzít, nejste na výši situace. Západ už ukázal tři trumfy a tři trefy a jeho zásah ve druhé hře ukazuje pikový 5-list. Proto může mít už jen dvě kára a Vy jste je obě viděl.
</p>
<p>
Zahrání kára bude dobré pouze tehdy, když bude mít Západ v pikách A,Q,J,10,9 a v tom případě je stejně dobré zahrát malý pik. Za jednoho celkem rozumného předpokladu, že Západ má pikové eso, si však můžete zajistit splnění závazku zahráním pikového krále.
</p>
<p>
Toto zahrání bude mít smrtící účinek na komunikaci mezi listy soupeřů. Podle toho, kdo vezme druhé kolo piků, si obrana bude moci udělat buď tři pikové nebo dva pikové a jeden kárový zdvih., pak Vám ale bude muset obránce, který bude ve zdvihu, zahrát do dvojité šikeny.
</p>


</example>
<example number="3">
<distribution vul="NONE">
<hand position="north">
<spades>
K83
</spades>
<hearts>
T5
</hearts>
<diamonds>
QJ643
</diamonds>
<clubs>
J62
</clubs>
</hand>
<hand position="south">
<spades>
T94
</spades>
<hearts>
AKQJ4
</hearts>
<diamonds>
5
</diamonds>
<clubs>
AQ93
</clubs>
</hand>
</distribution>
<auction dealer="W">
<bid level="1" suit="H"/>
<bid value="pass"/>
<bid level="1" suit="N"/>
<bid level="2" suit="d"/>
<bid level="2" suit="H"/>
<bid value="pass"/>
<bid value="pass"/>
<bid value="pass"/>
</auction>
<p>
párový turnaj
</p>
<leadcard value="Kd"/>
<p>
Západ vynesl kárového krále, a pak zahrál pikovou dámu, kterou jste pokryl králem. Východ vzal esem a vrátil károvou desítku. Protože jste si neměl co shodit, přebil jste vysokým trumfem a Západ si shodil trefovou čtyřku. Po dotrumfování (trumfy byly 3-3) jste zahrál pikovou desítku ke klukovi Západu. Ten vrátil pik k devítce v ruce a Východ přiznal. Jak byste měl pokračovat?
</p>
<p>
Závazek splníte, protože máte pět trumfových zdvihů, jeden pikový a přinejmenším dva trefové, ovšem rád byste samozřejmě udělal nadzdvih. Co víte o rozloze? Východ ukázal 6 kár a tři karty jak v srdcích, tak i v pikách. Nemůžete si být jist, kdo má poslední pik, víte však, že Východ má maximálně jeden tref. Podle pravděpodobnosti by to neměl být král, proto musí být správné zahrát malou ke klukovi na stole. Pokud Východ v tomto zdvihu nepřizná, znamená to, že Západ už má pouze trefy a dostanete ho do nuceného výnosu, když zahrajete malý tref k devítce. Pokud Východ přizná tref malou, nemá už nic jiného než kára a teď můžete dostat do nuceného výnosu jeho, když zahrajete károvou dámu a z ruky shodíte tref.
</p>
<p>
Všimněte si, že se nemůžete pojistit proti singl králi u Východu odehráním esa v prvním kole trefů. Západ by pak mohl trefy zablokovat vskočením krále ve druhém kole a omezil by Vás na osm zdvihů zahráním posledního piku.
</p>
</example>
<example number="4">
<distribution vul="BOTH">
<hand position="north">
<spades>
76
</spades>
<hearts>
JT93
</hearts>
<diamonds>
A865
</diamonds>
<clubs>
AJ9
</clubs>
</hand>
<hand position="south">
<spades>
J82
</spades>
<hearts>
AKQ64
</hearts>
<diamonds>
93
</diamonds>
<clubs>
Q72
</clubs>
</hand>
</distribution>
<auction dealer="W">
<bid level="1" suit="S"/>
<bid value="pass"/>
<bid value="pass"/>
<bid level="2" suit="H"/>
<bid level="2" suit="S"/>
<bid level="4" suit="H"/>
<bid value="pass"/>
<bid value="pass"/>
<bid value="pass"/>
</auction>
<p>
Západ zaútočil dvěma vysokými piky a Východ si na třetí pik, který jste snapl klukem srdcovým, shodil tref. Jak byste měl pokračovat?
</p>
<p>
Je jasné, že potřebujete příznivou situaci v trefech – buď singl nebo dubl krále nebo krále s desítkou u Západu. Abyste zjistil, na jakou rozlohu máte hrát, musíte nejprve zjistit celkovou rozlohu. V tomto okamžiku je správné zahrát eso kárové a malé káro.
</p>
<p>
Předpokládejme, že Východ vezme a vrátí trumf, který Západ přizná. Vezmete na stole devítkou, přebijete káro vysokým trumfem, oba soupeři přiznávají a hrajete trumf k desítce, Západ si na něj shazuje pik.
</p>
<p>
Přebití posledního kára vyjasní situaci. Pokud už Západ nebude mít káro, je zřejmé, že má tři trefy, a proto budete muset zaimpasovat hluboko devítkou trefovou. Pokud devítka bude držet, vrátíte se do ruky posledním trumfem a zopakujete impas trefový.
</p>
<p>
Pokud ovšem Západ přizná čtvrté káro, má pouze dva trefy. Proto dotrumfujete, zaimpasujete trefovým klukem, a pak odehrajete eso.
</p>
<p>
Všimněte si, že kdybyste ve čtvrtém zdvihu jednou zahrál trumfy, nezískal byste kompletní dopočet rozlohy.
</p>
</example>
<h2>Bonusové příklady</h2>
<example number="5">
<distribution vul="NONE">
<hand position="north">
<spades>
A82
</spades>
<hearts>
AJ5
</hearts>
<diamonds>
KT74
</diamonds>
<clubs>
652
</clubs>
</hand>
<hand position="south">
<spades>
Q74
</spades>
<hearts>
863
</hearts>
<diamonds>
AQ3
</diamonds>
<clubs>
KQJ4
</clubs>
</hand>
</distribution>
<auction onesided="true" dealer="S">
<bid level="1" suit="N"/>
<bid level="3" suit="N"/>
<bid value="pass"/>
</auction>
<leadcard value="JS"/>
<p>
Západ vynesl pikového kluka, vy jste přidal ze stolu malou a Východ vzal králem. Vrátil trefovou desítku a Západ vzal Vašeho krále esem. Zkusil rozehrát třetí barvu (trošku pozdě) a vrátil srdcovou desítku. Ze stolu kluk, od Východu dáma a zpátky přišla trefová devítka k Vaší dámě. Západ si na druhé kolo trefů shodil pik, a když si odehráváte pikovou dámu, Východ si shazuje tref. Co dál?
</p>
<p>
Máte jen osm zdvihů shora a devátý si musíte vypracovat v kárech. Co zatím víte o tomto rozdání? Západ měl pikový 6-list a singl tref, Východ trefový pětilist a singl pik. Oba přiznali v prvním kole srdce, ale o rozloze červených barev toho ještě mnoho nevíte. Potřebujete více informací. Abyste zjistil, jak máte rozehrát kára, musíte se pokusit nejprve zjistit rozlohu v srdcích. Uděláte to tak, že v tomto okamžiku odevzdáte obraně jeden srdcový zdvih. Vezmete cokoliv Vám vrátí a odehrajete si srdcové eso, abyste odkryl tajemství kárové rozlohy.
</p>
<p>
Pokud se ukáže, že Západ nemá víc než srdcového dubla, dozvíte se, že má kárový 4-list a splníte závazek vyimpasováním jeho kluka ve třetím kole kár. Pokud Západ přizná ve třetím kole srdci, nemůže mít víc než tři kára. V tomto případě mohou být kára 3-3, ale i když nejsou, zahrajete pikové eso a Východ bude ve skvízu na levné barvy.
</p>
</example>
<example number="6">
<distribution vul="NS">
<hand position="north">
<spades>
842
</spades>
<hearts>
K82
</hearts>
<diamonds>
AJT7
</diamonds>
<clubs>
Q82
</clubs>
</hand>
<hand position="south">
<spades>
AK
</spades>
<hearts>
AJ765
</hearts>
<diamonds>
Q642
</diamonds>
<clubs>
T7
</clubs>
</hand>
</distribution>

<auction dealer="S">
<bid level="1" suit="H"/>
<bid value="pass"/>
<bid level="2" suit="d"/>
<bid level="3" suit="c"/>
<bid level="3" suit="d"/>
<bid value="pass"/>
<bid level="3" suit="H"/>
<bid value="pass"/>
<bid level="4" suit="H"/>
<bid value="pass"/>
<bid value="pass"/>
<bid value="pass"/>
</auction>
<leadcard value="4c"/>

<p>
Západ vynesl trefovou čtyřku, Vy jste dal ze stolu malou a Východ vzal klukem. Pokračoval trefovým králem, na kterého si Západ shodil trefovou trojku. Přebil jste v dalším zdvihu vynesené trefové eso srdcovou pětkou, Západ nadbil devítkou a vrátil pikovou desítku ke klukovi a králi. Dotrumfoval jste králem a esem – Východ přidal desítku a dámu. Jak byste měl pokračovat?
</p>
<p>
Protože jste již odevzdal tři zdvihy, musí Vám sedět kárový impas a máte na stole takové karty, že můžete zabránit ztrátě zdvihu, i když budou kára 4-1 se 4-listem u Západu. Když ale vynesete károvou dámu, která bude pokryta a Východ přidá malé káro, nebudete vědět, co máte dělat, až se vrátíte do ruky na pikové eso. Východ může mít buď rozlohu 2-2-2-7 nebo 3-2-1-7.
</p>
<p>
Abyste zjistili přesnou rozlohu, musíte si před zahráním kárové dámy odehrát pikové eso. Když pak bude kárová dáma pokryta králem, vezmete esem a vrátíte se do ruky pikovým snapem. Pokud Východ přizná ve třetím kole pik, poznáte, že můžete bezpečně ve druhém kole kár zahrát hluboký impas.
</p>
<p>
Západ nebude moci zachránit situaci zahráním osmičky nebo devítky ve druhém kole kár, protože Vám zbývá ještě jeden přechod do ruky.
</p>
</example>
<example number="7">
<distribution vul="BOTH">
<hand position="north">
<spades>
754
</spades>
<hearts>
AK65
</hearts>
<diamonds>
T42
</diamonds>
<clubs>
872
</clubs>
</hand>
<hand position="south">
<spades>
AK6
</spades>
<hearts>
T4
</hearts>
<diamonds>
J5
</diamonds>
<clubs>
AKQT65
</clubs>
</hand>
</distribution>
<auction dealer="S">
<bid level="1" suit="c"/>
<bid value="pass"/>
<bid level="1" suit="H"/>
<bid level="2" suit="d"/>
<bid level="3" suit="d"/>
<bid value="pass"/>
<bid level="4" suit="c"/>
<bid value="pass"/>
<bid level="5" suit="c"/>
</auction>
<leadcard value="9d"/>

<p>
Západ vynesl károvou devítku k dámě jeho partnera. Východ si odehrál kárového krále a pokračoval esem. Vy jste přebil trumfovým esem a Západ si shodil pik. Zahrál jste trefového krále, Západ přidal trojku a Východ čtyřku trefovou. Jak byste měl pokračovat?
</p>
<p>
O rozloze protivníků víte pouze to, že Východ měl šest kár a Západ dvě. Není vůbec pravděpodobné, že má Východ tři trumfy, ale když si v hlavě promítnete další sehrávku a vypracujete domácí cvičení v logice, vidíte, že závazek nemůžete nikdy splnit, pokud budou trumfy 2-2.
</p>
<p>
Problém je v tom, že máte pouze 10 zdvihů shora, i když se Vám podaří neodevzdat žádný trumfový. Jedenáctý zdvih budete muset získat piko-srdcovým skvízem a ten bude možný jedině tehdy, bude-li mít Západ po pěti kartách v obou drahých barvách. Musíte hrát na to, že tuto rozlohu má, a už Vám ukázal dvě kára a tref, což doplňuje jeho list na třináct karet.
</p>
<p>
Proto tedy, chcete-li si dát šanci na splnění, měl byste na srdce přejít na stůl, vrátit tref a zaimpasovat desítkou.
</p>
</example>
<example number="8">
<distribution vul="NS">
<hand position="north">
<spades>
A5
</spades>
<hearts>
AK5
</hearts>
<diamonds>
QJ53
</diamonds>
<clubs>
K732
</clubs>
</hand>
<hand position="south">
<spades>
KJ
</spades>
<hearts>
J73
</hearts>
<diamonds>
AT96
</diamonds>
<clubs>
AQ95
</clubs>
</hand>
</distribution>
<auction dealer="S">
<bid level="1" suit="N"/>
<bid level="3" suit="S"/>
<bid level="6" suit="N"/>
<bid value="pass"/>
<bid value="pass"/>
<bid value="pass"/>
</auction>
<leadcard value="9S"/>
<p>
Západ vynesl desítku pikovou a Vy můžete napočítat 12 zdvihů, pokud se budou obě levné barvy dobře chovat. Berete na stole esem a hrajete a propouštíte károvou dámu, která drží. Pokračujete malým kárem k devítce a ve třetím kole padá na Vaše eso kárový král. Západ si shodil pik. Oba soupeři přidávají malou, když hrajete srdce k esu. Co máte udělat teď?
</p>
<p>
Doufám, že nezačnete v této fázi rozehrávat trefy. Je pravda, že pokud bude mít trefovou zádrž Východ, budete si moci odehrát pikového krále a pustit ho do zdvihu na čtvrtý tref, aby musel vynést od srdcové dámy, nikde však není řečeno, že musí mít srdcovou dámu.
</p>
<p>
Nepotřebujete podnikat takové riziko, protože závazek máte splněný za jednoho předpokladu, že totiž Západ má alespoň sedm piků. Musíte zjistit přesný počet trefů u Západu a to můžete provést vyšetřením situace v srdcích. V tomto okamžiku je správné zahrát pětku srdcovou ze stolu.
</p>
<p>
Vezmete vrácený pik a zahrajete třetí srdci ke králi. Pokud Západ nepřizná ve druhém nebo třetím kole srdcí, budete vědět, že jsou trefy 3-2. Pokud Západ přizná srdce ve všech třech kolech, bude ale jasné, že má maximálně jeden tref. Odehrajete si proto trefového krále a zaimpasujete hluboko trefovou devítkou. Východu nepomůže, dá-li ve druhém kole trefového honéra, protože budete moci přejít na stůl na kárového kluka a znovu impasovat trefy.
</p>
</example>
<literature>
<li>
<author>H.W. Kelsey</author>
<title>Bridžová logika</title>
</li>
</literature>
</lesson>