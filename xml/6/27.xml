<lesson year="6" title="Útok na přechody II" number="27" video-id="uIwvhyKwsjE">
<example number="1">
<distribution vul="NONE">
<hand position="north">
<spades>
A85
</spades>
<hearts>
AK64
</hearts>
<diamonds>
94
</diamonds>
<clubs>
AT62
</clubs>
</hand>
<hand position="south">
<spades>
QT963
</spades>
<hearts>
73
</hearts>
<diamonds>
KQJ
</diamonds>
<clubs>
Q84
</clubs>
</hand>
</distribution>
<auction dealer="E">
<bid level="1" suit="H" />
<bid level="1" suit="S" />
<bid value="pass" />
<bid level="4" suit="S" />
<bid value="pass" />
<bid value="pass" />
<bid value="pass" />
</auction>
<leadcard value="JH" /><p>
Západ vynesl srdcového kluka k esu na stole. Odehrál jste si pikové eso a od Východu spadl král. Jak byste měl pokračovat?
</p>
<p>
Podle dražby je trefový král u Východu, proto se zdá, že odevzdáte pouze pik, káro a tref. Ovšem při vypracovávání svých zdvihů budete muset několikrát pustit obránce do zdvihu a je zde nebezpečí, že Vás mohou krátit v trumfech neustálým hraním srdcí.
</p>
<p>
Předpokládejme, že ihned odevzdáte zdvih na pikového kluka. Můžete sebrat vrácené srdce, dotrumfovat a zahrát kárového krále. Když ale Východ vezme káro esem a zahraje další srdce, vyrazí Vám poslední trumf a Vy nebudete moci udělat druhý trefový zdvih.
</p>
<p>
Je jasné, že musíte lépe načasovat vstupy soupeřů, aby si Západ udělal svůj trumfový zdvih teprve tehdy, až už nebude mít žádné srdce. Správné je zahrát ve třetím zdvihu káro a vyrazit eso. Vezmete vrácené srdce na stole a budete pokračovat malým trefem k dámě. Nejlepší obrana pro Východ je vzít králem a zahrát třetí srdce, ale Vy můžete kontrovat snapnutím pikovou devítkou. Pak už nebudete mít se splněním závazku potíže, ať již Západ přesnapne či nikoliv.
</p>
</example>
<example number="2">
<distribution vul="NONE">
<hand position="north">
<spades>
AKJT3
</spades>
<hearts>
AK953
</hearts>
<diamonds>
2
</diamonds>
<clubs>
K4
</clubs>
</hand>
<hand position="south">
<spades>
9752
</spades>
<hearts>
74
</hearts>
<diamonds>
T96
</diamonds>
<clubs>
J532
</clubs>
</hand>
</distribution>
<auction dealer="W">
<bid level="1" suit="d" />
<bid value="X" />
<bid level="3" suit="d" />
<bid value="pass" />
<bid value="pass" />
<bid value="X" />
<bid value="pass" />
<bid level="3" suit="S" />
<bid value="pass" />
<bid level="4" suit="S" />
<bid value="pass" />
<bid value="pass" />
<bid value="pass" />
</auction>
<leadcard value="TH" /><p>
V bridži si občas může zahrát i ten, komu přijde špatný list. Západ vynesl srdcovou desítku a Východ na Vaše eso přidal šestku. Odehrál jste si pikové eso, pod které přidal Východ šestku a Západ čtyřku. Jak byste měl pokračovat?
</p>
<p>
Trefové eso asi sedí, takže Váš problém spočívá v tom, jak omezit ztráty v drahých barvách na jeden zdvih. To by mělo být možné, pokud nebudou srdce rozložena hůře než 4-2.
</p>
<p>
Nebylo by ovšem bezpečné odehrát si v této fázi pikového krále. Kdyby měl Východ 4-list srdcový, je pravděpodobné, že Západ bude mít tři trumfy a určitě Vám nepomůže přesnapem, když si snapnete třetí kolo srdcí. Něco si zahodí a Vy budete uzavřen v ruce bez rychlého vstupu na stůl. Ať zahraje tref nebo káro, Západ vezme, odehraje si trumfovou dámu, čímž Vás zbaví posledního trumfu a Vy budete muset odevzdat v každé barvě alespoň jeden zdvih.
</p>
<p>
Měl byste si proto odehrát ve třetím zdvihu srdcového krále a pokračovat srdcovým přebitkem? To není o nic lepší. Západ by mohl přesnapnout, pustit svého partnera do zdvihu na káro, přesnapnout další srdce, a tak Vás jednou složit.
</p>
<p>
Nejprve musíte přerušit spojení mezi obránci a zahrát káro. Pak již budete mít volnou cestu k prosnapnutí srdcí, aniž by soupeři udělali více než jeden přesnap.
</p>
</example>
<example number="3">
<distribution vul="EW">
<hand position="north">
<spades>
AK82
</spades>
<hearts>
J9854
</hearts>
<diamonds>
AK
</diamonds>
<clubs>
T3
</clubs>
</hand>
<hand position="south">
<spades>
73
</spades>
<hearts>
3
</hearts>
<diamonds>
864
</diamonds>
<clubs>
AQJ8752
</clubs>
</hand>
</distribution>
<auction onesided="true" dealer="S">
<bid level="3" suit="c" />
<bid level="3" suit="H" />
<bid level="4" suit="c" />
<bid level="5" suit="c" />
<bid value="pass" />
</auction>
<leadcard value="JS" />
<p>
Západ vynesl pikového kluka k esu na stole. Jak si naplánujete sehrávku?
</p>
<p>
Pokud nebudou trumfy rozloženy hůře než 3-1, máte dobrou šanci na splnění. Trumfový impas má 50% pravděpodobnost úspěchu, ale větší šanci dává snapnutí ztrátového kára na stole. Přímočarý způsob, jak toho dosáhnout, je odehrát si A,K v kárech, zahrát malý trumf k esu a snapnout si káro trumfovou desítkou. Budete pak mít ovšem problémy s přechodem do ruky. Bylo by příliš riskantní pokusit se dostat do ruky na pikový přebitek ve třetím kole piků a musel byste proto zahrát srdce.
</p>
<p>
Puštění obránců do zdvihu v této fázi sehrávky je také svým způsobem nebezpečné. Západ mohl mít pouze tři kára a třetího trefového krále s devítkou a v tom případě by káro zahrané Východem povýšilo druhý trumfový zdvih pro obranu.
</p>
<p>
Tomuto nebezpečí se snadno vyhnete, budete-li trochu předvídavý. Správné je zahrát ve čtvrtém zdvihu srdce, po odehrání A,K v kárech. V této fázi je mnohem méně pravděpodobné, že by soupeři mohli nadělat nějakou škodu. Vezmete vrácený trumf esem, snapnete si káro na stole a jako další bezpečnostní opatření si odehrajete pikového krále. Po srdcovém snapu v ruce můžete vyrazit trumfového krále. Protože budete mít cestu do ruky volnou, obrana si nebude moci povýšit druhý trumf.
</p>
</example>
<example number="4">
<distribution vul="BOTH">
<hand position="north">
<spades>
QT843
</spades>
<hearts>
Q752
</hearts>
<diamonds>
J4
</diamonds>
<clubs>
62
</clubs>
</hand>
<hand position="south">
<spades>
A
</spades>
<hearts>
AKJT8
</hearts>
<diamonds>
AK6
</diamonds>
<clubs>
AT73
</clubs>
</hand>
</distribution>
<auction onesided="true" dealer="S">
<bid level="2" suit="c" />
<bid level="2" suit="d" />
<bid level="2" suit="H" />
<bid level="4" suit="H" />
<bid level="6" suit="H" />
<bid value="pass" />
</auction>
<leadcard value="2H" /><p>
Západ vynesl srdcovou trojku, a když jste spatřil karty na stole, zdá se Vám, že obrana začala dobře. Přidal jste ze stolu malou, Východ si zahodil károvou dvojku a Vy jste vzal osmičkou v ruce. Jak byste měl pokračovat?
</p>
<p>
Ve vedlejších barvách máte jen čtyři zdvihy a žádné reálné vyhlídky na pátý. Musíte proto udělat osm trumfových zdvihů, což znamená, že musíte udělat své trumfy samostatně. Teoreticky by bylo možné snapnout si káro a dva trefy na stole, ale v praxi je zde jedna obtíž. Když odevzdáte jeden trefový zdvih, abyste si připravil situaci pro křížové přebitky, dostane se pravděpodobně do zdvihu Západ, vrátí další trumf a Vám bude jeden zdvih chybět.
</p>
<p>
Po jakémkoliv jiném než trumfovém výnosu by to bylo snadné rozdání. Můžete nějak zabránit obráncům, aby nezahráli druhé kolo trumfů?
</p>
<p>
Alespoň víte, že Východ žádné trumfy nemá. Když nemůžete zabránit Západu, aby se dostal do zdvihu na trefy, můžete mít větší štěstí v kárech. Úspěch nelze zaručit, ale dáte si slušnou šanci, když ve druhém zdvihu zahrajete z ruky károvou šestku. Má-li Východ károvou dámu a Západ alespoň tři kára, máte vyhráno. Vezmete vrácenou kartu, odehrajete si A,K v kárech, na které si ze stolu shodíte ztrátový tref a budete pokračovat křížovými přebitky, čímž si zajistíte dvanáct zdvihů.
</p>
</example>
<literature>
    <li>
    <author>H.W. Kelsey</author>
    <title>Bridžová logika</title>
    </li>
    </literature>
</lesson>