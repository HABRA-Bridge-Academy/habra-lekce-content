<lesson year="4" title="Bridge Master 2A 21-30" number="19" video-id="DaF_Nme02uY" bridgemaster="true">
<p>
A21 – kýžený zdvih mohu získat na kárový impas (předpokládám kárový 6-list, takže pustím, vezmu další zdvih, pQ, pK a snap s doufáním, že Západ nemá tři trumfy), druhá linie sehrávky je na dělbu trumfů 3-2 a trefů ne hůž než 4-2 (vezmu káro hned, vytrumfuji a vypracuji tref – přestupy jsou v srdcích) – druhý plán má více šancí
</p>
<p>
A22 – správné pořadí využití šancí je nejdříve expas a pak impas
</p>
<p>
A23 – při normální rozloze piků mám dvanáct zdvihů, zajišťuji se tedy proti 4-1, pokud je singl eso, bylo by správné odevzdat jeden pik, to je však velmi nebezpečné i pro normální rozlohu a eso ve 4-listu je pravděpodobnější, proto vezmu srdci, přejdu kárem, pik ke králi, přejdu trefem (to je bezpečnější vstup), pik k dámě, pak přejdu opět kárem a znovu pik
</p>
<p>
A24 – zjevně mi hrozí trefový snap, proto se nesmím dát zlákat k impasu v srdcích k nebezpečnému Východu, vezmu ztref na stole, výnos srdce, to vezmu esem a další srdce, Východ teď nese káro, které samozřejmě ze stejných důvodů nesmím impasovat, vezmu esem, odtrumfuji a odevzdám již jen káro
</p>
<p>
A25 – po vzetí prvního zdvihu si hráč musí vybrat jeden ze dvou impasů, druhý nebude možno realizovat, impas v kárech má větší šanci, protože po impasu v srdcích existují rozlohy, kdy nám to stejně nemusí stačit, pokud vyjde impas v kárech, je závazek v suchu, a když nevyjde, můžu zkusit hrát na vypadnutí srdcí, po neúspěšném srdcovém impasu by musel být kárový král singl, což není moc pravděpodobné
</p>
<p>
A26 – abych se dozvěděl, jak mám hrát trefy, musím odehrát nejdříve devět zdvihů v ostatních barvách, ty mi ukáží singl trefový u Západu, hraji tedy tref ke králi a když nespadne dáma, vynáším trefovou desítku k impasu na dámu u Východu
</p>
<p>
A27 – ke splnění závazku potřebuji, aby mi seděl jak impas kárový, tak trefový, protože nemám dost přechodů do suky, musím zvolit správné pořadí a to je nejdříve káro, když to vyjde, tak dáma trefová
</p>
<p>
A28 – správné je dvakrát propustit piky a při třetím piku vidím, že se dělily 6-2, vybírám si tedy bezpečnější impas kárový, ten ale nevyjde, vezmu srdci – mám osm zdvihů, pokud sedí trefový impas, nemusím ho hrát protože mne Východ neohrožuje, obehrávám tedy eso trefové, kdyby vypadl singl král ze Západu a jsem slavný vítěz
</p>
<p>
A29 – manévr Guillemarda, který se budou učit až za rok, pokud je rozloha trefů 3-2, neexistuje nebezpečí, když jsou 4-1, pak musím vytrumfovat částečně (dvakrát) a rozehrát trefy, abych si tref snapl, tato sehrávka nevadí normálním rozlohám, pokud do prvních dvou trefů oba přiznají, mohu v klidu dotrumfovat
</p>
<p>
A30 – pořadí šancí je nejdříve expas a pak teprve impas
</p>
</lesson>