<lesson year="4" title="Slemové speciality" number="18" video-id="QzUD9A0EYjM">
<p>
V této lekci si ukážeme dvě používané konvence patřící ke středně vyspělým bridžistům. Nijak nemění systém, jen ho doplňují nebo vylepšují.
</p>
<p>
První z nich je slamová konvence pojmenovaná Splinter a je založena na principu vyloučení, o němž se více dozvíte později. Tato konvence oznamuje devítikartou shodu, singl nebo šikenu v dražené barvě a počet bodů na hru se slemovými ambicemi. Splinter je vyspělá dražební technika umožňující vydražit slam na poměrně málo bodů a rozlohovou kartu. Ideální je nemít žádné body v barvě singlu, neboť potom má sice soupeř dost velký počet bodů, ale koncentrovaný v barvě, v níž má nárok maximálně na jeden zdvih. Splinter se hlásí dvojitým skokem v nové barvě v prvním možném okamžiku. Negativním pokračováním dražby je licitace barvy zahájení na úrovni manše, která znamená, že nemám zájem o slam, hra stačí. Pozitivním pokračováním je dražba cue-bidů, které však ještě nepoužíváme, takže my se zatím budeme okamžitě rozhodovat, zda slem dražit či ne. Dražba Blackwooda zde ztrácí význam.
</p>
<p>
Splinter není výzvou typu - partnere mám rezervu a myslím si, že je možné uhrát slem, prověřme si nejprve, zda nepouštíme ve vedlejších barvách dva zdvihy. Splinter naopak říká: Partnere, má síla je ohraničená, myslím si, že máme sílu na hru. Oznamuji ti singl (šikenu) v barvě, neboť podle splinterové teorie tato síla při plném vyloučení barvy a nepočítání vedlejších kluků (počítáme jen kluka v trumfech) je dostatečná nejen na hru, ale při tvé rezervě je možný i slem.
</p>
<p>
Zahajitel po Splinteru přepočítá své body. Odečte body, které má v barvě Splinteru (počítat může jen eso, ale pouze dvěma body - pozor eso, které se zdá být plnohodnotnou kartou, není tak silné jako eso vedle) a odečte body za kluky ve vedlejších barvách. Jestliže po dopočtu spolu s partnerovými body dostane součet v hranicích 26-27b., je závazek na šestém stupni téměř jistý, při 24-25b. nadějný. S menší silou musí mít nějakou kompenzaci např. v druhé dobré barvě.
</p>
<p>
Po zahájení 1 v drahé barvě byste na Splintera měli mít 11-14 bodů, singla vedle a čtyřlist v barvě zahájení, pokud splňujete tyto podmínky dražte dvojitým skokem svou krátkost. Levnou krákost tedy na čtvrtém stupni, srdcovou krátkost po zahájení v pikách na čtvrtém stupni a pikovou krátkost po srdcovém zahájení na třetím stupni. Partner se pak rozhodne pro slem nebo pro hru. Po zahájení v levné barvě byste museli mít 6-list v barvě zahájení, Splinter pak ohlásíte skokem na třetím stupni, jen v případě krátkosti trefové a károvém fitu na čtvrtém stupni.
</p>
<p>
Druhou příležitostí, kdy zahájit Splinter je 17-19 bodů (při více bodech dražte Blackwooda) na pozici zahájení, když jste zahájili s drahým 6-listem, máte krátkost (singl nebo šikenu) a slyšeli jste polopozitivní odpověď dvě v barvě. Zadražte tedy svou krátkost tentokrát jednoduchým skokem a partner draží buď hru nebo slem podle toho, jak vypadá jeho list ve vaší krátkosti. Čím hůře, tím větší naděje na slem.
</p>
<p>
Druhou dnešní konvencí je Alum, nazývaný také pětiesový Blackwood, kdy považujete za eso i trumfového krále. Pokud jej užíváme, tak v situacích, kdy je jasně dána trumfová barva, aby si jej nebylo možno splést se zkráceným Blackwoodem.
</p>
<p>
Hláška <bid level="4" suit="NT"/> je opět dotazem na počet es, ale cílovým počtem je teď pět (čtyři esa a trumfový král). Na Alum odpovídá partner odstupňovaně:
</p>
<p>
Po odpovědi zpravidla určíme konečný závazek. Můžeme však pokračovat v dalším průzkumu takto:
</p>
<p>
Po odpovědi <bid level="5" suit="C"/> nebo <bid level="5" suit="D"/>
</p>
<p>
Hláška v nejbližší následující barvě, která není barvou trumfovou, je dotazem na trumfovou dámu. Pokud je tento dotaz položen pod barvou dohodnutých trumfů, může jít o průzkum, zda hrát pouze pět nebo šest v barvě. Takový dotaz nemusí zaručovat držení všech es na lince. Jestliže však dotaz je nad barvou trumfů, pak tento dotaz navíc říká - partnere máme všechna esa, teď je jen otázkou, zda budeme hrát šest nebo sedm v barvě. Odpovědi:
</p>
<p>
1. stupeň ........nemám trumfovou dámu
</p>
<p>
2. stupeň.........mám trumfovou dámu a 0 nebo 3 krále vedle
</p>
<p>
3. stupeň ........mám trumfovou dámu a 1 krále vedle
</p>
<p>
4. stupeň.........mám trumfovou dámu a 2 krále vedle
</p>
<p>
Nechceme-li se ptát na trumfovou dámu (třeba proto, že ji máme sami), můžeme se hláškou <bid level="5" suit="NT"/> zeptat na krále:
</p>
<p>
<bid level="5" suit="NT"/> dotaz na počet vedlejších králů - odpovědi:
</p>
<p>
1. stupeň <bid level="6" suit="C"/> .......mám 0 nebo 3 krále
</p>
<p>
2. stupeň <bid level="6" suit="D"/> .......mám 1 krále
</p>
<p>
3. stupeň <bid level="6" suit="H"/> .......mám 2 krále
</p>
<p>
Alternativou ke zkrácenému čtyřesovému Blackwoodu je tzv. Římský Blackwood, který třetí, čtvrtý a pátý stupeň nevyužívá k vyjádření počtu králů, ale ke specifikaci dvou es – 3. stupeň=červená nebo černá esa, 4. stupeň=levná nebo drahá esa a 5. stupeň=zbývající kombinace es (trefy+srdce nebo kára+piky). Pokud se vám zdá tento způsob odpovědí lepší, zařaďte si jej s partnerem do systému, ale zapamatujte si, že to není obvyklá forma, a pokud budete hrát s jiným než stálým partnerem, patrně nebude tuto konvenci znát.
</p>
<p>
Pokud nám náhodou do slemové dražby zasáhnou obránci, existují konvence, které se s tím vypořádávají. Konvence DOPI říká pasem 0 es, kontra jedno eso, následující barva dvě esa atd. Jisté cítíte spřízněnost s klasickým Blackwoodem. Vylepšením je Římský DOPI, kde pas je 0 nebo 3 esa atd. v systému zkráceného Blackwooda a právě tuto verzi vám doporučujeme.
</p>
<p>
Další slemovou specialitou je konvence Exclusion. Tato konvence řeší situaci, kdy se při slemové dražbě chcete dozvědět počet es, ale máte v některé barvě šikenu. Pak vám počet se nic neřekne, protože nebudete vědět, jestli má partner eso proti vaší šikeně, které nepotřebujete nebo proti barvě, v níž karty máte a kde by se vám hodilo. Konvence Exclusion řeší tuto situaci dražbou barvy na 5. stupni. Chce tím vyjádřit toto: Zajímá mě počet es (stejně jako v Blackwoodu), ale nepočítej si eso v barvě, kterou jsem dražil (tam mám šikenu). První stupeň odpovědi je 0 nebo tři esa a tak dále.
</p>
<p>
Pokud jsme si ushodnili levnou barvu a ptáme se Blackwoodem na počet es, je výhodnější obrátit první dvě odpovědi, aby bylo možno zapasovat na pátém stupni v případě jednoho esa. První odpověď je tedy 1 nebo 4 esa a druhá odpověď 0 nebo tři, dál je to pak stejné. Některé dvojice tento způsob (říkají mu 1430) používají při dražbě všech slemů, aby se jim to nepletlo. Můžete to pro sebe také zvážit.
</p>
<p>
Příklady:
</p>
<example number="1">
<distribution>
<hand position="north">
<spades>
AJT83
</spades>
<hearts>
T75
</hearts>
<diamonds>
AQ32
</diamonds>
<clubs>
A
</clubs>
</hand>
<hand position="south">
<spades>
K742
</spades>
<hearts>
6
</hearts>
<diamonds>
KJ84
</diamonds>
<clubs>
KQ74
</clubs>
</hand>
</distribution>
<auction dealer="N" onesided="true">
<bid value="1S" />
<bid value="4H" />
<bid value="6S" />
<bid value="pass" />
</auction>
<p>
Po Splinteru je jasné, že figury jsou koncentrovány do správných barev.
</p>
</example>
<example number="2">
<distribution>
<hand position="north">
<spades>
QJT
</spades>
<hearts>
AQ742
</hearts>
<diamonds>
KQ82
</diamonds>
<clubs>
AT
</clubs>
</hand>
<hand position="south">
<spades>
A74
</spades>
<hearts>
K85
</hearts>
<diamonds>
A9
</diamonds>
<clubs>
Q9732
</clubs>
</hand>
</distribution>
<auction onesided="true" dealer="N">
<bid value="1H" />
<bid value="3c" />
<bid value="3d" />
<bid value="4H" />
<bid value="4NT" />
<bid value="5c" />
<bid value="5NT" />
<bid value="6c" />
<bid value="6H" />
<bid value="pass" />
</auction>
<p>
Hláška <bid level="4" suit="H"/> ukazuje minimum z 12+ bodů a fit v srdcích, odpověď na dotaz <bid level="4" suit="NT"/> je 0 nebo 3 esa (i s trumfovým králem), 0 es to být nemůže, protože bez es by nešlo nasbírat dost bodů, a tak je hláška <bid level="5" suit="NT"/> dotazem na krále (5k by byl dotaz na trumfovou dámu), Po té, co partner nemá ani trefového, ani pikového krále, zahajitel končí na <bid level="6" suit="H"/>.
</p>
</example>
<example number="3">
<distribution>
<hand position="north">
<spades>
AJT83
</spades>
<hearts>
T75
</hearts>
<diamonds>
AQ32
</diamonds>
<clubs>
A
</clubs>
</hand>
<hand position="south">
<spades>
K742
</spades>
<hearts>
KJ83
</hearts>
<diamonds>
6
</diamonds>
<clubs>
KQ74
</clubs>
</hand>
</distribution>
<auction onesided="true" dealer="N">
<bid value="1S" />
<bid value="4d" />
<bid value="4S" />
<bid value="pass" />
</auction>
<p>
Po Splinteru je všechno špatně, hlavní hráč se spokujuje s manší.
</p>
</example>
<example number="4">
<distribution>
<hand position="north">
<spades>
AKT864
</spades>
<hearts>
-
</hearts>
<diamonds>
KQ64
</diamonds>
<clubs>
AJ6
</clubs>
</hand>
<hand position="south">
<spades>
Q75
</spades>
<hearts>
J842
</hearts>
<diamonds>
AT5
</diamonds>
<clubs>
QT3
</clubs>
</hand>
</distribution>
<auction onesided="true" dealer="N">
<bid value="1S" />
<bid value="2S" />
<bid value="4H" />
<bid value="6S" />
<bid value="pass" />
</auction>
<p>
Hláška <bid level="4" suit="H"/> je Splinter s 6-listem a krátkostí v srdcích, partner i s tak nepříznivou rozlohou draží 6 piků, protože hodnoty jsou na správných místech.
</p>
</example>
</lesson>