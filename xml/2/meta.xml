<meta year="2">
    <phrase>Plánuj</phrase>
    <year-name>Školka</year-name>
    <intro>
        <p>V tomto roce samozřejmě pokročíme ve všech činnostech – dražbě, sehrávce i obraně a především se budeme snažit smysluplně pokračovat v načaté cestě.</p>
        <p>
	V oblasti sehrávky bude hlavním heslem plánování. Od začátku do konce povedeme svěřence k tomu, aby svůj postup sehrávky pečlivě plánovali, včas přemýšleli, jak budou svůj závazek plnit, kde budou hledat chybějící zdvihy. Budou to samozřejmě zatím prosté a jednoduché plány, ale přece jen už plány. K tomu nám budou pomáhat také lekce s Bridge Masterem, v němž bychom rádi zvládli první úroveň, oddíl A a B. Deset příkladů pro každou lekci je dost velké množství. To poznáte v první lekci s Bridge Masterem. Doporučujeme tento postup: Dejte včas vědět, kdy bude další lekce s tímto programem, ať se žáci pokoušejí samostatně prokousávat připravenými problém, v lekci pak půjde vše mnohem rychleji. Chtějte po nich vědět podstatu zahrání, které užili.</p>
        <p>
	V oblasti dražby nic zásadně nového, jen upravení příliš zjednodušených postupů k standardu. Tedy zrušení principu okamžitého fitu a nahrazení principem popisu listu, přidání principu výzvy a negativního opakování barvy. Definování rovnovážného listu a přidání transferů a silných hlášek po zahájení 1BT, 2BT. Také přidání preventivního zahájení i zásahu do dražby. Konvence Blackwood dostane svou běžnou zkrácenou podobu.</p>
        <p>
	Obráncům jako zbraň přidáme markování. Zatím jen chci-nechci do vlastní barvy a Lavinthala do odhozu. V souvislosti s technikami a plány hlavních hráčů dostanou návody také obránci.</p>
        <p>
	Opakujeme hlavní heslo – nechceme po dětech nic, co jsme je nenaučili a snažíme se jim trpělivě opakovat námi vytyčené zásady a pomáhat jim je uplatňovat v praktické hře.</p>
        <p>
	Co se týče soutěžení, měly by se děti pokoušet účastnit místních turnajů, popřípadě vyzkoušet i účast na dorosteneckém párovém i týmovém mistrovství republiky, také účast v celostátní lize může být dobrá zkušenost.
	Je tady ještě otázka literatury. Doporučujeme po prvním ročníku všem těm, kteří přežili, dodat, ať už fyzicky nebo elektronicky, knihu „Základy bridžové sehrávky“ od pana Kaplana. Ve druhém roce pak pokračování této knihy „Pokročilá sehrávka“.</p>
    </intro>
</meta>